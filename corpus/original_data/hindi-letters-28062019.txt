आगामी 19 सिंतबर को तुम्हारे जन्म-दिवस के शुभ अवसर पर मेरी ओर से तुम्हें हार्दिक बधाई।
उपहारस्वरूप शिव खेड़ा की प्रचलित पुस्तक ’जीत आपकी‘ भेज रहा हूँ।
आशा है, यह तुम्हें पसंद आएगी और तुम्हारे लिए उपयोगी सिद्ध होगी।
जन्म-दिवस पर तुम्हारा शुभकामनाओं सहित बधाई-पत्र व उपहार प्राप्त हुआ। उपहार स्वरूप भेजी गई पुस्तक ‘जीत आपकी‘ वास्तविक रूप में बहुत उपयोगी हैं। यह निस्सदेंह जीवन की मुश्किलों को हल करने हेतु पथ-प्रदर्शक की भाँति है। घर में सभी को तुम्हारा भेजा हुआ उपहार सबसे अधिक पसंद आया।
कृपया निम्नलिखित पुस्तकों की दो-दो प्रतिलिपियाँ वी.पी.पी. द्वारा नीचे लिखे पते पर भेजने का कष्ट करें।
आशा है कि तुम सकुशल एंव आनंद से होगे। इधर कई दिनों से तुम्हारा पत्र नहीं आया, जिससे हम सभी चितिंत हैं। कल शाम घर में तुम्हारी ही बातचीत हो रही थी। सभी तुम्हारी कुशलता का समाचार जानने हेतु उत्सुक हैं।
अतः पत्र के पाते ही उत्तर लिखना। अपने नए कार्यभार के अनुभवों को विस्तार से लिखना मत भूलना। चाचा जी एवं चाची जी को मेरी ओर से सादर प्रणाम तथा बहन रश्मि को स्नेह कहना।
पत्रोत्तर की प्रतीक्षा में
मैं दिनांक 5 जुलाई 2004 को ‘प्रयागराज एक्सप्रेस‘ द्वारा इलाहाबाद से नई दिल्ली पहुँच रहा हूँ। रेलगाड़ी प्रातः 6:30 पर नई दिल्ली पहुँचती है। अतः समय पर मारूति भेज देना ताकि असुविधा न हो। तुम्हारे लिए तुम्हारी भाभी ने विशेष खरीदारी की है, उसे भी साथ ला रहा हूँ। माँ ने तुम्हारे लिए तुम्हारी पसन्द का अचार व मुरब्बा भी पैक किया है।
कल ही तुम्हारा पत्र प्राप्त हुआ। यह जानकर हार्दिक प्रसन्नता हुई कि राज्य प्रशासन सेवा के तुम्हारे सफल प्रशिक्षण के पश्चात् तुम्हारी पहली तैनाती हरिद्वार हुई है। यह निःसंदेह ही तुम्हारे अथक परिश्रम का फल है। तुमने यह सिद्ध कर दिखाया है, कि मेहनत का फल सदैव मीठा होता है।
अतः इस शुभ अवसर पर तुम्हें मेरी व तुम्हारी मामी की ओर से हार्दिक बधाई।
मैं यहाँ सकुशल एवं आनंद से हूँ। आशा है आप भी आदरणीय चाची जी व अनुज, अतुल सहित सकुशल होगें। अभी दो दिन पूर्व ही गरमियों की छुट्टियाँ बिताकर मै दिल्ली से वापस लौटा हूँ। गरमियों मे दिल्ली का तापमान अधिक होता है, परंतु अनेकता में एकता का संपूर्ण अनुभव मुझे वहाँ देखने को मिला। हर तरफ भागते-दौड़ते लोग यहाँ के वातावरण को गतिशील बनाते हैं।
दिल्ली अत्यंत प्राचीन नगर है। यहाँ मैंने लाल किला, कुतुबमीनार, इंडिया गेट, राष्ट्रपति भवन, बहाई-मंदिर, जामा मस्जिद तथा पुराना किला आदि ऐतिहासिक स्थलोें को देखा। यहाँ के चिड़ियाघर में सभी प्रकार के जीव-जन्तु देखने को मिलते है। यहाँ मेरा पुराना मित्र राजेश भी मिल गया था जिससे घूमने का आनंद और भी बढ़ गया था। यहाँ बड़ी-बड़ी गगनचुंबी इमारतों के अतिरिक्त कई मंदिर भी दर्शनीय है। छतरपुर के मंदिर तो विशेष रूप से दर्शनीय हैं। पूरी छुट्टियों भर अतुल की कमी बहुत महसूस हुई।
मुझे पुनः यदि दिल्ली भ्रमण का अवसर मिलेगा तब निस्संदेह चाहूँगा कि आप सभी मेरे साथ हो।
आपको नववर्ष की हार्दिक बधाई एवं शुभकामनाएँ – इस सद्भावना के साथ कि प्रातःकाल सूर्य की किरणें आपके जीवन मे एक नया उत्साह, नई उमंग व नवीन चेतना प्रदान करें।
कृपया निम्नलिखित होम्योपैथिक औषधियाँ नीचे दिए गए पते पर शीघ्रतिशीघ्र भेजने का कष्ट करें। ध्यान रहे कि सभी औषधियाँ टिंचर अवस्था मे हो तथा उनकी पैंकिंग ठीक ढंग से की गई हो।
मैं आपके विद्यालय की बारहवीं कक्षा की छात्रा हूँ। अध्ययन में मैं सदैव अच्छी रही हूँ। खेल-कूद में भी मैंने विशिष्ट स्थान प्राप्त किया है। मेरे पिता की मासिक आय अत्यंत कम होने के कारण उनके लिए परिवार का भरण-पोषण करना अत्यंत कठिन हो रहा है।
अतः आपसे विनम्र निवेदन है कि मेरा पूर्ण शिक्षण-शुल्क माफ करने का कष्ट करें ताकि मैं अध्ययन जारी रख सकूँ। मैं इसके लिए आपकी सदैव आभारी रहूँगी।
निवेदन है कि हमारी आवास काॅलोनी में बढ़ती अस्वच्छता सभी निवासियों की चिंता का कारण बनी हुई है। गलियों में जगह-जगह गंदा पानी एकत्र हो रहा है। सीवर की भूमिगत नालियाँ भी कई जगहों पर बंद पड़ी हैं, जिससे दिन-प्रतिदिन मक्खियों एवं मच्छरों का प्रकोप बढ़ता ही जा रहा है।
इस संदर्भ में स्थानीय सफाई निरीक्षक को कई बार ज्ञापन दिया जा चुका है, पंरतु अभी तक इस मामले पर कोई कार्यवाही नहीं की गई है। अतः आपसे विनम्र अनुरोध है कि उक्त मामले की तुरंत जाँच कराएँ एवं शीघ्रतिशीघ्र निर्देश जारी करें ताकि सभी मोहल्लेवासी प्रदुषण की बढ़ती आपदा से मुक्ति पा सकें।
सविनय निवेदन है कि अगले सप्ताह मुझे अपने बड़े भाई के विवाह के उपलक्ष्य में लखनऊ जाना पड़ रहा है। इसके फलस्वरूप मैं 3 से 6 जनवरी तक विद्यालय में उपस्थित नहीं रह सकूँगा।
अतः आपसे विनम्र निवेदन है कि मुझे चार दिनों तक अवकाश प्रदान करने की कृपा करें। मैं इसके लिए आपका सदैव आभारी रहूँगा।
कृपया अपने समाचार-पत्र में वैवाहिक पृष्ठ का निम्नलिखित विज्ञापन प्रकाशित करने का कष्ट करें। निर्धारित विज्ञापन शुल्क के भुगतान हेतु बैंक आॅफ बडौ़दा का 300 रूपए मात्र का बैंक ड्राफ्ट सं0 8534 संलग्न है।
आशा है कि तुम सकुशल होंगे। कई दिनों से तुम्हारा कोई समाचार प्राप्त नहीं हुआ है। अतः पत्र पाते ही अवश्य लिखना। तुम्हारी पढ़ाई कैसी चल रही है ? सदैव अच्छी संगति का ही चलन करना।
अच्छी संगति सदैव मनुष्य को सद्मार्ग दिखाती है तथा उसे प्रगति की ओर अग्रसर करती है। भविष्य निर्माण की दिशा में अच्छी संगति की सदैव रचनात्मक भूमिका होती है वहीं दूसरी ओर कुसंगति मनुष्य को पतन का मार्ग दिखाती है। इसलिए मित्रों व संपर्कजनों के चुनाव में अत्यधिक सावधानी बरतनी चाहिए। मुझे आशा ही नहीं पूर्ण विश्वास है कि तुम जीवन पथ पर सद्संगति के महत्व को सदैव याद रखोगे और अपने सफल, चरित्रवान् व महान व्यक्तित्व से परिवार, समाज व देश के नाम को गौरवान्वित करोगे।
सविनय निवेदन है कि मैंने पिछले वर्ष अगस्त के घोषित परीक्षाफल के अनुसार स्नातक (कला) की परीक्षा प्रथम श्रेणी में उत्तीर्ण की है। इतिहास एवं राजनीति शास्त्र में मैंने विशिष्ट अंक प्राप्त किए हैं। इसके अतिरिक्त विगत सत्र में मैंने खेल-कूद में भी सक्रिय रूप से भाग लिया है।
अतः आपसे अनुुरोध है कि मेरा चरित्र प्रमाण-पत्र डाक द्वारा उपरोक्त पते पर यथाशीघ्र भेजने का कष्ट करें ताकि सिंतबर मे होने वाली सिविल सर्विसेज की परीक्षा का फार्म भर सकूँ।
निवेदन है कि हम जूनियर एकादश टीम के सदस्यों ने आगामी रविवार के दिन क्रिकेट प्रांगण में सीनियर एकादश के साथ क्रिकेट मैच खेलने का निश्चय किया है। अतः आपसे अनुरोध है कि उक्त विषय में हमें स्वीकृति तथा क्रीड़ा अधीक्षक को यथोचित निर्देश देने का कष्ट करें ताकि समय से पूर्व मैच संबंधी सभी सामग्री उपलब्ध हो सके।
मुझे 7 अगस्त के राष्ट्रीय सहारा पत्र में आपके विज्ञापन से यह ज्ञात हुआ है कि आपकी संस्था में कुछ लिपिक पद रिक्त है। इस संदर्भ में मैं अपना आवेदन-पत्र अपनी योग्यता तथा अनुभव के ब्यौरे सहित प्रेषित कर रहा हूँ।
विगत 3 वर्षों से प्रकाश इंटरप्राइजेज, रूद्रपुर में सहायक लिपिक के पद पर कार्यरत।
सादर निवेदन है कि मुझे घर पर आवश्यक कार्य है। मेरी माता जी अस्वस्थ हैं। मुझे उनकी देखभाल करनी है। अतः मुझे स्कूल आने में असमर्थ हूँ।
मुझे यह पता चला है कि योग्य विद्यार्थियों को उच्च शिक्षा के लिए आपका बैंक ऋण प्रदान करता है। मैं चाहता हूँ कि ऋण की इस योजना के तहत मुझे भी अवसर दिया जाये।
इस संबधि में मैं आपके ध्यान में यह बात लाना चाहता हूँ कि मैंने उच्चतर माध्यमिक शिक्षा की परीक्षा 96% अंको से उर्तीण की है और इंजीनियरिंग की प्रवेश परीक्षा भी उतीर्ण कर ली है।
मेरा नाम वरीयता सूची मे क्रम सं0 7 पर अंकित है। मैं इस पाठ्यक्रम में प्रवेश लेने के लिए उत्सुक हूँ, लेकिन मैं एक गरीब परिवार से सम्बन्धित हूँ। मेरे पिताजी जो कि एक निजी संस्था में 3000/- मासिक वेतन पर काम करते हैं, चार सदस्यों वाले परिवार में केवल वह ही कमाने वाले सदस्य हैं। वह इस आय से मेरी उच्च शिक्षा का खर्च नहीं उठा सकते हैं।
इन परिस्थितियों में मेरी आपसे प्रार्थना है कि आप मेरी उच्च शिक्षा के लिए आवश्यक ऋण की मंजूरी दें। मैं वायदा करता हूँ कि मैं ऋण लेने की सभी शर्तों का पालन करूगाँ। इस सम्बन्ध में जो भी प्रमाण-पत्र और दस्तावेज आपको चाहिए होंगे उन्हें देते हुए मुझे प्रसन्नता होगी।
आपके भेजे गये 1500/- के लिए ढेरों धन्यवाद। यह आर्थिक सहायता आपने ऐसे समय पर दी जब मैं भारी आर्थिक कठिनाई में था।
मित्र वहीं जो आवश्यकता में काम आये।
मुझे अभी-अभी तुम्हारा प्रेम भरा पत्र प्राप्त हुआ। मुझे जानकर बेहद प्रसन्नता हुई कि तुम इस वर्ष भी परीक्षा में प्रथम आये हो। यह तुम्हारे कठिन परिश्रम का परिणाम है। तुम्हारे जैसा बुद्धिमान मित्र होने पर मैं गर्व करता हूॅ।
हार्दिक सद्इच्छा और प्यार के साथ।
मैं यहां पर सकुशल होकर रहकर आपकी कुशलता ईश्वर से शुभ चाहता हूॅ। आपसे निवेदन है कि मेरी मासिक परीक्षा आगामी माह होगी। मेरे अंग्रेजी विषय के अध्यापक ने मुझे सुझाव दिया है कि मैं उसके लिए तीन व्याकरण की पुस्तकें क्रय कर लूॅ।
अतः निवेदन है कि इस पद में मुझे 500/- शीघ्र भेज दीजिए ताकि मैं उन पुस्तकों को समय से खरीद सकूॅ।
आदर के साथ सविनय निवेदन यह है कि मैंने प्रथम त्रैमासिक परीक्षा में सभी विषयों में अच्छे अंक प्राप्त किये हैं सिवाय अंग्रेजी विषय के। मैं इस विषय में कमजोर हूॅ। मैं बिना अतिरिक्त कक्षा अध्ययन के बिना हाई स्कूल परीक्षा में पास नहीं हो सकता।
इसलिए मेरी प्रार्थना है कि मुझे अंग्रेजी विषय में अतिरिक्त कक्षा की व्यवस्था उचित कोर्स के साथ कराने का कष्ट करें।
आदर के साथ मेरा आपसे सविनय निवेदन है कि मैंने जुलाई माह – में भूगोल तथा अर्थशास्त्र विषय लिया था। मैं एक महीना इन विषयों की कक्षा में उपस्थित था। अब मैं महसूस करता हूॅ कि मेरी इन विषयों में कोई रूचि नहीं है। इसलिए मेरी आपसे प्रार्थना है कि मुझे भूगोल तथा अर्थशास्त्र के स्थान पर इतिहास तथा नागरिक शास्त्र विषय प्रदान करें।
मैं आशा करता हूँ कि तुम्हें मेरे जन्मदिन का स्मरण अवश्य होगा। मैं अगले शनिवार 2 मार्च को तेरह वर्ष का होने जा रहा हूँ।
मेरे माजा-पिता इस पुनीत दिवस पर एक छोटी सी दावत का प्रबन्ध कर रहे हैं। उन्होने मुझसे कहा है कि मैं अपने दोस्तों को उस अवसर पर निमंत्रित करूँ। इस अवसर पर तुम्हारा मेरे साथ होना, मेरे लिए शान की बात होगी।
कृप्या उस अवसर पर शाम आठ बजे मेरे साथ शामिल होकर मेरी खुशियों और आनन्द को बढ़ाकर कृताथ करो।
मैं आशा करता हूँ कि मेरा निवेदन स्वीकार करते हुए मेरी खुशियों में सम्मिलित होने के लिए जरूर-जरूर मौजूद होगे।
रेखा के साथ तुम्हारे विवाह के प्रसन्नताजनक समाचार ने मुझे खुशियों से भर दिया। रेखा अपने रूप-सौदर्य, बुद्वि-विवके और शालीन व्यवहार में स्वयं एक रत्न है। मेरी हार्दिक शुभकामनाएँ। सम्भवतः यह सब कुछ अचानक ही तय हुआ और तुम्हें मुझे सूचित कर पाने का समय न मिल सका। मुझे विश्वास है कि जीवन संगी बनकर तुम दोनों प्रसन्न रहोगे।
माताजी और पिताजी इस वैवाहिक समाचार को पाकर अति प्रसन्न हुए। वे आशीष और अपनी सद्इच्छाएँ तुम दोनों को व्यक्त करते हैं। रेखा को मेरी बधाई और सद्इच्छा देना। अपने गोवा से हनीमून मनाकर वापसी हमारे यहाँ आना मत भूलना।
